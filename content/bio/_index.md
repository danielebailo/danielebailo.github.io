---
title: "Profilo professionale"
summary: "Profilo, formazione ed esperienza professionale"
weight: 1
---

Guidato da una forte creatività tecnica e dalla capacità di immaginare soluzioni innovative, **Daniele Bailo** opera da anni all’intersezione tra **Research Data Management** e **Intelligenza Artificiale**, sviluppando approcci originali per l’integrazione, la gestione e la valorizzazione dei dati nelle Scienze della Terra.

È **IT Officer di EPOS-ERIC**, con responsabilità strategiche sull’evoluzione dell’infrastruttura digitale europea dedicata all’accesso integrato a dati, servizi e software multidisciplinari.

All’INGV ricopre inoltre il ruolo di **Responsabile dell’Unità Funzionale “Geofisica Computazionale – Sistemi Informativi – EPOS”**, coordinando attività istituzionali e progettuali nel campo dei sistemi informativi, delle infrastrutture digitali e delle tecnologie AI per le geoscienze.

È anche **coordinatore di progetti e gruppi dedicati all’intelligenza artificiale presso l’INGV**, con particolare attenzione a deep learning per la sismologia, modelli generativi e applicazioni LLM/RAG per la creazione di agenti intelligenti nelle geoscienze.

È **Responsabile Scientifico di progetti europei** nella galassia *ENVRI, EOSC, VREs* e riveste ruoli di **Work Package Leader** e **Task Leader** in numerosi consorzi Horizon Europe e Horizon 2020. Ha guidato gruppi tecnici internazionali e contribuito alla definizione di modelli architetturali, standard semantici, metadati e processi FAIR per la comunità della Solid Earth Science.

La sua attività scientifica comprende **numerosi contributi su riviste internazionali peer-reviewed**, oltre a rapporti tecnici, proceedings e interventi in conferenze europee, con un focus crescente sull’uso dell’intelligenza artificiale nelle scienze della Terra e sulla dimensione etica dell'AI. 

---

## Formazione

* **PhD in Material Science**, Università “La Sapienza” di Roma, 2011
  Tesi sulle proprietà strutturali e morfologiche di materiali organici per celle fotovoltaiche in film sottile.
  Attività svolta presso il CNR – Istituto di Struttura della Materia.

* **Laurea in Ingegneria Informatica**, Università Roma Tre, 2003 (110/110)
  Tesi su algoritmi di ottimizzazione applicati alla biomeccanica del movimento umano.

* **Abilitazione all’insegnamento** (A042 Informatica, A034 Elettronica), SSIS Lazio, 2008.

* **Abilitazione alla professione di Ingegnere**, Università Roma Tre, 2005.

* **Maturità Scientifica**, Liceo Scientifico “G. Peano”, 1997 (60/60).

### Formazione professionale continua (selezione) – ordine cronologico inverso

* **2025** — *Intelligenza Artificiale: progettazione sicura e robusta*, Team SERICS Academy (ottobre–dicembre 2025).
* **2024** — *ChEESE Training: Artificial Intelligence and Machine Learning for Geosciences*, 5–7 novembre 2024.
* **2024** — Corso INGV: *Come scrivere una proposta nel programma Infrastrutture di Ricerca di Horizon Europe*.
* **2024** — Corso INGV: *I segretari della Commissione dei concorsi pubblici*.
* **2024** — Corso GARR: *Intelligenza Artificiale e nuovo Regolamento Europeo*.
* **2024** — Certificazione PA: *Competenze digitali per la Pubblica Amministrazione – Tecnologie emergenti per la trasformazione digitale*.
* **2022** — *FAIR Implementation Profiles (FIPs) Training Workshop* (Earth Science Services), 9 ore.
* **2021** — Corso Inglese B2, Darby School, Roma.
* **2019** — *ENVRI FAIR training* (FAIRness, terminologie, capacity building).
* **2017** — *VRE4EIC / EPOS / ENVRI+ Training Sessions* su VRE e integrazione servizi.
* **2015** — *EGI Training Sessions* (cloud, distributed computing, hybrid infrastructures).
* **2015** — *FitSM Foundation* in IT Service Management (esame superato).
* **2014** — GSAC Workshop: *GSAC Software Training*.
* **2009** — *National School-Conference on Molecular Materials for Photonics and Electronics*.

---

## Esperienza professionale

### Tecnologo III livello – INGV / EPOS-ERIC (2016 – oggi)

Tecnologo di III livello presso l’Istituto Nazionale di Geofisica e Vulcanologia (INGV), inquadrato nell’**EPOS Management Office ICT**.  
Ricopre il ruolo di **EPOS-ERIC IT Officer**, con responsabilità sulla strategia IT, sulla roadmap tecnica dell’infrastruttura e sul coordinamento del team internazionale che sviluppa l’**EPOS Data Portal**, una piattaforma open source per l’accesso integrato a dati, servizi e software delle Scienze della Terra. La piattaforma è basata su architetture a microservizi, orchestrazione tramite Docker/Kubernetes, autenticazione federata (OAuth2, OpenID Connect, AARC Blueprint), integrazione semantica e gestione FAIR dei dati.

Attività principali:

- Coordinamento del team IT internazionale EPOS e dell’integrazione di dati, servizi e software di molteplici comunità scientifiche.
- Progettazione e sviluppo di **Virtual Research Environments** a supporto dell’intero ciclo di vita del dato (produzione, analisi, modellazione, visualizzazione, interpretazione).
- Definizione di architetture software e modelli informativi per infrastrutture di ricerca distribuite.
- Sperimentazioni e applicazioni di **deep learning** per la sismologia (es. PhaseNet per il picking automatico).
- Progettazione e sviluppo di pipeline **LLM/RAG** per agenti intelligenti e sistemi di supporto alle decisioni nelle geoscienze.
- Organizzazione e attività di disseminazione scientifica e tecnica, inclusi eventi istituzionali come l’**AI Day @ INGV**.
- Partecipazione alla governance EPOS: IT Board, General Assembly, Executive Committee e Board of Officers.

---

### Professore a contratto di Informatica – LUISS Guido Carli (2024)

Professore a contratto per il corso di **Informatica** (Economia e Management) presso l’Università LUISS Guido Carli.

Attività didattica focalizzata su:

- Programmazione in **Python**.
- Analisi dei dati con **NumPy** e **Pandas**.
- Visualizzazione dei dati con **Plotly**.
- Fondamenti di data science applicata all’economia, con esercitazioni pratiche e piccoli progetti.

---

### CTER VI livello – INGV / EPOS (2012 – 2016)

Collaboratore Tecnico Enti di Ricerca (CTER VI livello) presso l’INGV, all’interno del gruppo **EPOS Management Office ICT**.

Attività principali:

- Sviluppo di soluzioni **AAA (Authentication, Authorization, Accounting)** in contesti di e-infrastructure.
- Gestione e sviluppo di prodotti software nell’ambito delle collaborazioni con **EGI**.
- Progettazione e sviluppo del servizio web RESTful **CERIF XML** e del sistema informativo **RIDE Database** per la descrizione delle infrastrutture di ricerca EPOS.
- Partecipazione a meeting internazionali e progetti europei su e-infrastructures e gestione dei dati scientifici.

---

### Docenza e altre esperienze (2007 – 2011)

- Insegnante di **Informatica e Sistemi** (classe A042) presso istituto tecnico.
- Attività di docenza, formazione e seminari in contesti EPOS, ENVRI, Open Science e Open Data, in Italia e all’estero.
- Sviluppo di siti web e applicazioni software (WordPress, PHP, JavaScript) per progetti esterni e personali.

---

### Ricerca e sviluppo in Material Science – CNR (2005 – 2012)

Attività di ricerca e sviluppo svolta tramite contratti e assegni presso il **CNR – Istituto di Struttura della Materia**.

Nel periodo è stato conseguito il **Dottorato di Ricerca in Scienza dei Materiali (ISCED 6)** presso l’Università degli Studi *La Sapienza* di Roma.

**Titolo della tesi:**  
*Studi in-situ morfologico/strutturali di film polimerici per dispositivi fotovoltaici organici: proprietà bulk, di superficie e di interfaccia ed effetti di invecchiamento*  
([*In-situ Structural/Morphological study of polymer-based active materials for Organic Photovoltaic devices: bulk, surface and interface properties and aging effects*]([Tesi di dottorato su Zenodo](https://zenodo.org/records/46424))).

Attività di ricerca svolta presso il gruppo di **spettroscopia X del CNR – Roma/Tor Vergata (Istituto di Struttura della Materia)**.

Principali ambiti e tecniche:

- Materiali organici per applicazioni fotovoltaiche (P3HT:PCBM, PPV:PCBM, buffer layer PEDOT).
- Materiali per applicazioni di **gas sensing** (Ftalocianine di Ni, Porfirazine di Co).
- **Diffrazione a raggi X in dispersione di energia** (parametri reticolari, dimensione dei grani).
- **Riflettometria a raggi X** (spessore, rugosità di superficie e di interfaccia).
- **Microscopia AFM** per lo studio della morfologia superficiale ad alta risoluzione.

**Coordinatore:** Ruggero Caminiti  
**Relatore:** Barbara Paci